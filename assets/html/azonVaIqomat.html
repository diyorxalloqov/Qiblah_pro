<p><strong>AZON VA IQOMAT</strong></p>
<p>Azon namoz vaqti kirganidan ogohlantiruvchi, namozga chorlovchi chaqiriqdir. Kundalik besh vaqt namoz va juma namozlari uchun azon hamda iqomat aytish ta'kidlangan sunnatdir.</p>
<ul>
<ul>
<li><strong>Azon - namoz vaqti kirganidan so'ng aytiladi.</strong></li>
</ul>
</ul>
<p><em>Namozni uyda o'qiydigan kishi yaqin atrofdan azon ovozini eshitmasa yoki yaqin atrofda masjid bo'lmasa, azon aytishi sunnatdir.</em></p>
<ul>
<ul>
<li><strong>Iqomat - bevosita farz namozni boshlashdan oldin aytiladi.</strong></li>
</ul>
</ul>
<p><em>Farz namozidan oldin iqomat aytish sunnat amaldir</em></p>
<p>Qazo namozlari uchun azon va iqomat aytiladi. Hayit namozlari hamda janoza namoziga azon va iqomat aytilmaydi.</p>
<p>Junub kishining azon va iqomat aytishi, aqldan ozgan, fosiq, mast, tahoratsiz kishilar, aqlsiz bolalar va ayollarning azon aytishlari makruhdir. Shuningdek juma namozidagi ikkinchi azondan boshqa azonlarni masjid ichida turib aytish ham makruhdir.</p>
<p><strong>SAVOL: Yolg&lsquo;iz namoz o&lsquo;qiganda ham azon va takbir aytib namoz o&lsquo;qish kerakmi?</strong></p>
<p>Javob:&nbsp;Saraxsiyning &laquo;Mabsut&raquo; kitobida hadis keltirilgan bo'lib, uning mazmuni shunday: &laquo;Kim ochiq yerda azon va iqomat aytib namoz o&lsquo;qisa, mag&lsquo;rib va mashriq orasidagi farishtalar u bilan qo&lsquo;shilib namoz o&lsquo;qiydilar. Azon va iqomat aytmay namoz o&lsquo;qigan kishi bilan esa, faqat ikki farishta birga namoz o&lsquo;qiydi&raquo;.</p>