<p><strong>Qur'oni karimda Muhammad alayhissalomga o'rgatilgan ba'zi duolar:</strong></p><p>«Ey Rabbim, meni (qabrga) sodiqlik bilan (gunohlarim kechirilgan holimda) kiritgin va (tiriltirganingda ham) sodiqlik (roziliging) bilan chiqargin hamda men uchun o'z dargohingdan bir madad beruvchi hujjat ato qilgin» (Al-Isro, 80).</p><p>«Ey Rabbim, menga (kofirlarga) va'da qilinayotgan narsa (azob)ni ko'rsatsang-chi?! Ey Rabbim! (O'shanda) meni u zolimlar qavmi ichida qilmagin! Ey Rabbim! Men Sendan shaytonlarning vasvasalaridan panoh berishingni so'rayman. Yana men Sendan, ey Rabbim, ular mening huzurimga kelishlaridan panoh so'rayman. Ey Rabbim! (Gunohlarimizni) mag'firat et va (holimizga) rahm ayla! Sen (o'zing) rahm qiluvchilarning yaxshisidirsan!» (Mo'minun, 93, 94, 97, 98, 118).</p><p>«Parvardigorim, ilmimni yanada ziyoda qilgin» (Toha, 114).</p><p>«Parvardigoro, bizlar Senga imon keltirganmiz, bas, gunohlarimizni mag'firat ayla va bizni jahannam azobidan asra!» (Ol-i Imron,16).</p>