<p><strong>TAHORAT</strong></p><p>Islom dini ham vujud, ham qalb tozaligiga katta ahamiyat bergan bir dindir. Sevikli payg'ambarimiz sallallohu alayhi vasallam bizga shunday nasihat qiladilar: <strong>«Kuchingiz yetguncha tozalikka rioya etingiz, chunki Alloh taolo Islom dinini tozalik ustiga bino qildi. Jannatga ham faqat toza bo'lganlar kiradi»</strong> («Jomius-sag'ir», 1-jild, 133-bet).</p><p>Alloh taolo Qur'oni karimning Moida surasi 6-oyatida shunday marhamat qiladi (mazmuni): «<strong>Ey imon keltirganlar! Namoz (</strong>o'qish) <strong>ga turar ekansiz, albatta, yuzlaringizni, qo'llaringizni tirsaklarigacha yuvingizlar, boshlaringizga mas'h tortingizlar va oyoqlaringizni (</strong>yuvingizlar)<strong>!».</strong></p><p>Binobarin, dinimizning ustuni hisoblangan namozni ado etmoq uchun albatta tahoratli bo'lish shartdir.</p>