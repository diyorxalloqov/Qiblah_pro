<p><strong>JUMA NAMOZI</strong></p><p>Juma namozi ikki rakat farz bo'lib, undan oldin va keyin to'rt rakat sunnat o'qiladi. Ilk va oxirgi sunnatlar&nbsp;peshin namozining sunnatlari kabi o'qiladi. Imomga iqtido qilib o'qiladigan ikki rakat farz esa, bomdod&nbsp;namozining farzi kabi o'qiladi.</p><p>Juma namozida ikki rakat farz o'qilmasdan oldin imom minbarda xutba qiladi.</p><p>Juma namozi hur, ozod, muqim, salomatligi joyida, oyoqlari sog' kishiga farzdir.</p><p>Juma namozining shartlari:</p><ol>  <li>peshin namozi o'qiladigan vaqtda o'qish;</li>  <li>namozdan oldin xutba o'qish;</li>  <li>juma o'qiladigan joy hammaga ochiq bo'lishi;</li>  <li>imomdan tashqari kamida uch kishidan iborat jamoat bo'lishi;</li>  <li>imom juma namozini o'qishi uchun rasman ruxsatli bo'lishi;</li>  <li>juma o'qiladigan joy shahar yoxud shahar hukmida bo'lishi kerak.</li></ol>