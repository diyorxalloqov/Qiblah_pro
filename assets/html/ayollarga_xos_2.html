<p><strong>AYOLLAR SOCHLARINI YIG'ISHI HAQIDA</strong><br />Assalomu alaykum! Ayollar namoz vaqtida sochlarini tepadan yig&lsquo;ib, aylana shaklida o&lsquo;rab olishlari mumkin emas ekan. Namozdan boshqa vaqtlarda, masalan, ko&lsquo;chaga chiqqanda ro&lsquo;molini ichidan shunday yig&lsquo;ishlari joizmi? Bu tuyaning o&lsquo;rkachidek bo&lsquo;lib qolmaydimi?</p>
<p><strong>Javob:</strong><br />&ndash; Va alaykum assalom! Hadisda aytilgan holat aynan mana shu, degan dalil-hujjat yo&lsquo;q. Ba&rsquo;zi ulamolar ro&lsquo;molsiz sochini shunday holatga keltiradigan yoki yasama soch qo&lsquo;yadiganlar nazarda tutilgan, ham deyishgan. Nima bo&lsquo;lganda ham, bu ishni qilmagan ma&rsquo;qul.<br />Vallohu a&rsquo;lam.</p>
<p><strong>SOCHNI TURMAKLASH HOLATI</strong><br />Assalomu alaykum! Namozdan tashqarida uyda sochni bosh tepasiga turmaklab yurishning hech qanday zarari yo&lsquo;qmi? Kunlar isishni boshlaganda, men sochimni shunday qilib olaman. Bu ham shayton turmagiga kirib qolmaydimi?</p>
<p><strong>Javob:</strong><br />&ndash; Va alaykum assalom! Namozdan tashqari vaqtda bunday turmaklab yurish joiz.</p>
<p><strong>NAMOZDA SOCHNI YIG&lsquo;ISH</strong><br />Ustoz, sochni nomozda boshdan baland bo&lsquo;lmagan tepalikda bog&lsquo;lab, o&lsquo;ramasdan pastga tashlagan holda nomoz o&lsquo;qish joizmi yoki faqat pastdan, bo&lsquo;yin orqasidan yig&lsquo;ish kerakmi? Rahmat!</p>
<p><strong>Javob:</strong><br />&ndash;Qanday bo&lsquo;lsa ham uzunligi bilan, uchi qayrilmagan holda tursa bo&lsquo;ldi. Vallohu a&rsquo;lam.</p>
<p><em>Odinaxon Muhammad Sodiq</em></p>